 3.2, 3.6, 3.9, 3.10, 3.16, 6

3.2
Na stranici za registraciju/prijavu na sistem pomoću korisnikove email adrese i
lozinke može se izvršiti prijava.
Ukoliko korisnik još uvek nije registrovan na sistem, a želi da koristi benefite koje
aplikacija pruža registrovanim korisnicima, mora prvo da se registruje na
odgovarajućoj stranici. Registracija obuhvata unos email adrese, lozinke, imena,
prezimena, adrese prebivališta, grada, države, broja telefona, JMBG, pola,
zanimanja, informacije o preduzeću/fakultetu/školi. Lozinka se unosi u dva polja
da bi se otežalo pravljenje grešaka prilikom odabira nove lozinke. Nakon
popunjavanja neophodnih podataka, na datu email adresu šalje se link za
aktivaciju naloga. Korisnik ne može da se prijavi na aplikaciju dok se njegov
nalog ne aktivira posećivanjem linka koji je dobio u emailu.
Napomena: potrebno je obezbediti bilo kakav mehanizam za autentifikaciju i
autorizaciju korisnika na serverskoj strani. Za sve funkcionalnosti treba biti
implementirana autorizacija bez obzira na podelu posla po studentima!

3.6
Na osnovnoj stranici za autentifikovanog korisnika dostupni su linkovi za:
● listu centara u sistemu - centri mogu biti sortirane po nazivu, gradu,
oceni…,
● istoriju poseta centrima - može biti sortirana po datumu, ceni, trajanju...,
● uvid u zakazane posete centrima koje se još nisu održale - otkazivanje je
moguće najkasnije 24 sata do početka,
● Iistu svih svojih QR kod potvrda zakazanih termina - moguće je sortiranje
po datumu izdavanja i filtriranje po statusu (nov, obrađen, odbijen),
● uvid u penale - ukoliko korisnik dobije 3 penala, ne može da izvrši
rezervaciju termina; penali se brišu svakog prvog dana u mesecu,
● stranicu za popunjavanje upitnika o davaocu krvi (npr. kao na linku)
● stranicu za pisanje žalbe,
● profil korisnika.
Napomena: samo su nabrojane stranice do kojih korisnik sa svog profila treba
da stigne. Studentima se prepušta organizacija stranica i izgled istih.


3.9. Postupak zakazivanja predefinisanog termina u centru -
registrovani korisnik
Na stranici centra postoji link ka listi unapred kreiranih termina koji se mogu
sortirati po datumu i vremenu. Administrator centra jedini može unapred da kreira
termine. Registrovani korisnik jednim klikom rezerviše termin i na email dobija
potvrdu o zakazivanju pregleda u vidu QR koda sa svim informacijama.
Napomena: Korisnik može da zakaže termin samo ako na svom profilu ima
popunjen upitnik. Korisnik može da zakaže termin samo ako nije dao krv u
prethodnih 6 meseci.


3.10. Postupak otkazivanja termina - registrovani korisnik
Registrovani korisnik iz liste budućih zakazanih termina može da otkaže termin u
centru najkasnije 24h do početka. Nakon otkazivanja termina, potrebno je
omogućiti drugima registrovanim korisnicima da isti pokušaju da zakažu.
Registrovani korisnik samo jednom može da zakaže termin u istom centru u isto
vreme



3.16. Postupak pisanja i odgovaranja na žalbe
Korisnik može da piše žalbu za:
● centar (samo ukoliko je imao održan bar jedan pregled u centru),
● osoblje (samo ukoliko je imao održan bar jedan pregled u centru gde radi
osoblje).
Tekst žalbe se unosi u slobodnoj formi.
Administrator sistema vidi sve žalbe na koje može da odgovori. Odgovor se
unosi u slobodnoj formi i šalje se korisniku na email.
Korisnik treba da vidi istoriju žalbi koje je podneo i odgovore na njih.
Administrator sistema treba da vidi istoriju svih žalbi na koje je odgovorio.


6. Simulator lokacija
Potrebno je implementirati aplikaciju koja će simulirati kretanje vozila za dostavu
krvi u skoro “realnom” vremenu. Aplikacija treba da generiše koordinate putanje
vozila od tačke A do tačke B i šalje ih na asinhrono procesiranje platformi (Kafka,
RabbitMQ, ActiveMQ, itd) koja dalje šalje te koordinate glavnom sistemu centara
za davanje krvi. Glavni sistem prikazuje te informacije, na mapi ili na stranici
praćenja vozila. Frekvencija slanja koordinata (pozicije vozila na putu) treba da
bude konfigurabilna (npr. svake sekunde, svake 3s, 30s, 1min, itd). Primer toka
komunikacije prikazan je na slici: